SOFTWARELICENTIEOVEREENKOMST

LEES DEZE LICENTIEOVEREENKOMST ZORGVULDIG ALVORENS DE SOFTWARE TE GEBRUIKEN. DOOR DE SOFTWARE TE GEBRUIKEN, VERKLAART U ZICH AKKOORD MET DE VOORWAARDEN VAN DEZE LICENTIEOVEREENKOMST.

1. Licentie. De toepassings-, demonstratie-, systeem- en andere software die op schijf, in een alleen leesbaar geheugen of op enig ander medium bij deze Licentieovereenkomst wordt geleverd (hierna gezamenlijk de "Software" genoemd) en de bijbehorende documentatie worden u door SHARP in licentie gegeven. U bent eigenaar van de schijf waarop de Software is opgeslagen, maar SHARP behoudt het eigendomsrecht op de software en de bijbehorende documentatie. Deze Licentieovereenkomst staat u toe de Software te gebruiken op een of meer (tot het aantal dat in de Software of de bijbehorende documentatie wordt aangegeven) computers die zijn verbonden met een of meer printers en/of multifunctionele randapparaten en één kopie van de Software te maken in een machineleesbare vorm, uitsluitend voor back-updoeleinden. In deze kopie moet u de copyrightvermelding van SHARP en alle eventuele andere eigendomsvermeldingen van SHARP die aanwezig waren op het originele exemplaar van de Software opnemen. U mag ook al uw licentierechten met betrekking tot de Software, de reservekopie van de Software, de bijbehorende documentatie en een kopie van deze Licentieovereenkomst aan een derde overdragen, op voorwaarde dat deze de voorwaarden van deze Licentieovereenkomst leest en zich ermee akkoord verklaart. Indien u de Software los van de apparatuur overdraagt, dient u de Software vóór de overdracht te verwijderen en mag u geen kopie van de Software bewaren. 

2. Beperkingen. De Software bevat auteursrechtelijk beschermd materiaal, handelsgeheimen en ander beschermd materiaal dat eigendom is van SHARP en om deze te beschermen, mag u de Software niet decompileren, onderwerpen aan reverse engineering, disassembleren of anderszins terugbrengen tot een door de mens leesbare vorm. U mag de Software geheel noch gedeeltelijk wijzigen, opnemen in een netwerk, verhuren, leasen, uitlenen, verspreiden of afgeleide werken maken op basis van de Software. U mag de Software niet elektronisch overdragen van een computer naar een andere of via een netwerk.
 
3. Beëindiging. Deze Licentieovereenkomst blijft geldig totdat u de Software en de bijbehorende documentatie en alle kopieën hiervan vernietigt. Deze Licentieovereenkomst wordt onmiddellijk en zonder kennisgeving vanwege SHARP beëindigd indien u een voorwaarde van deze Licentieovereenkomst niet naleeft. In geval van beëindiging moet u de Software en de bijbehorende documentatie en alle kopieën hiervan vernietigen.

4. Exportwetgeving. Indien een officiële goedkeuring vanwege een overheidsinstantie is vereist om de Software, de bijbehorende documentatie en direct hiervan afgeleide producten hetzij direct, hetzij indirect te exporteren of opnieuw te exporteren, is een dergelijke export aan deze goedkeuring onderhevig. U moet de nodige goedkeuring verkrijgen en de geldende wetten, voorschriften en rechterlijke bevelen in alle opzichten naleven, met inbegrip van maar niet beperkt tot wetten en voorschriften inzake exportcontrole, in uw land of andere betrokken landen.

5. Eindgebruikers binnen de Amerikaanse overheid. Indien u de Software verwerft namens een ministerie of agentschap van de Amerikaanse overheid, dan zijn de volgende voorwaarden van toepassing. De Amerikaanse overheid gaat ermee akkoord dat:
(i) indien de Software aan het ministerie van Defensie (DoD) wordt verstrekt, de Software wordt geclassificeerd als "commerciële computersoftware" en de Amerikaanse overheid slechts "beperkte rechten" verkrijgt met betrekking tot de Software en de bijbehorende documentatie zoals gedefinieerd in clausule 252.227-7013 (c)(1) van de DFARS; en
(ii) indien de Software aan een ander ministerie of agentschap van de Amerikaanse overheid dan het ministerie van Defensie (DoD) wordt verstrekt, de rechten van de Amerikaanse overheid met betrekking tot de Software en de bijbehorende documentatie worden bepaald zoals gedefinieerd in clausule 52.227-19 (c)(2) van de FAR of, in het geval van de NASA, in clausule 18-52.227-86 (d) van de NASA-bijlage bij de FAR.

6. Afwijzing van garantie op de Software. U erkent expliciet en gaat ermee akkoord dat u de Software uitsluitend op eigen risico gebruikt. De Software en de bijbehorende documentatie worden "ZOALS ZE ZIJN" en zonder enige garantie geleverd en SHARP (met inbegrip van de licentiegever van SHARP, en in deze clausule worden SHARP en de licentiegever van SHARP gezamenlijk “SHARP” genoemd) WIJST ALLE EXPLICIETE OF IMPLICIETE GARANTIES, MET INBEGRIP VAN MAAR NIET BEPERKT TOT DE IMPLICIETE GARANTIES VAN VERKOOPBAARHEID EN GESCHIKTHEID VOOR EEN BEPAALD DOEL UITDRUKKELIJK VAN DE HAND. SHARP GARANDEERT NIET DAT DE FUNCTIES VAN DE SOFTWARE AAN UW EISEN ZULLEN VOLDOEN, NOCH DAT DE SOFTWARE ONONDERBROKEN OF FOUTLOOS ZAL WERKEN OF DAT DEFECTEN IN DE SOFTWARE ZULLEN WORDEN GECORRIGEERD. SHARP BIEDT EVENMIN GARANTIES OF DOET GEEN BEWERINGEN MET BETREKKING TOT HET GEBRUIK OF DE RESULTATEN VAN HET GEBRUIK VAN DE SOFTWARE OF DE BIJBEHORENDE DOCUMENTATIE AANGAANDE HUN JUISTHEID, NAUWKEURIGHEID, BETROUWBAARHEID OF ANDERE KENMERKEN. IN GEEN GEVAL KUNNEN MONDELINGE OF SCHRIFTELIJKE INFORMATIE OF ADVIEZEN DIE DOOR SHARP OF EEN ERKENDE VERTEGENWOORDIGER VAN SHARP WORDEN VERSTREKT EEN GARANTIE INHOUDEN OF DE OMVANG VAN DEZE GARANTIE UITBREIDEN. INDIEN DE SOFTWARE DEFECT BLIJKT, AANVAARDT U (EN NIET SHARP OF EEN ERKENDE VERTEGENWOORDIGER VAN SHARP) DE VOLLEDIGE KOSTEN VAN ALLE NODIGE ONDERHOUD, REPARATIES OF CORRECTIES TE DRAGEN. IN SOMMIGE RECHTSGEBIEDEN IS DE UITSLUITING VAN IMPLICIETE GARANTIES NIET TOEGESTAAN, WAARDOOR DE BOVENSTAANDE UITSLUITING MOGELIJK NIET OP U VAN TOEPASSING IS.

7. Beperkte aansprakelijkheid. IN GEEN GEVAL IS SHARP AANSPRAKELIJK VOOR ENIGE INCIDENTELE, SPECIALE OF GEVOLGSCHADE DIE VOORTVLOEIT UIT HET GEBRUIK OF HET NIET KUNNEN GEBRUIKEN VAN DE SOFTWARE OF DE BIJBEHORENDE DOCUMENTATIE, ZELFS INDIEN SHARP OF EEN ERKENDE VERTEGENWOORDIGER VAN SHARP VAN DE MOGELIJKHEID VAN DERGELIJKE SCHADE OP DE HOOGTE IS GESTELD. SOMMIGE RECHTSGEBIEDEN STAAN BEPERKING OF UITSLUITING VAN AANSPRAKELIJKHEID VOOR INCIDENTELE OF GEVOLGSCHADE NIET TOE, ZODAT DE BOVENSTAANDE BEPERKING OF UITSLUITING MOGELIJK NIET OP U VAN TOEPASSING IS. IN GEEN GEVAL ZAL DE TOTALE AANSPRAKELIJKHEID VAN SHARP VOOR ALLE SCHADE, VERLIEZEN EN JURIDISCHE PROCEDURES (ONGEACHT OF DEZE VOORTVLOEIEN UIT EEN CONTRACTUELE RELATIE, ONRECHTMATIGE DAAD (MET INBEGRIP VAN ONACHTZAAMHEID) OF ANDERSZINS) HET BEDRAG OVERSCHRIJDEN DAT U VOOR DE SOFTWARE HEBT BETAALD. IN GEEN GEVAL KAN DE LICENTIEGEVER AANSPRAKELIJK WORDEN GESTELD VOOR ALLE SCHADE, VERLIEZEN EN JURIDISCHE PROCEDURES MET BETREKKING TOT DE SOFTWARE (ONGEACHT OF DEZE VOORTVLOEIEN UIT EEN CONTRACTUELE RELATIE, ONRECHTMATIGE DAAD (MET INBEGRIP VAN ONACHTZAAMHEID) OF ANDERSZINS). 

8. Toepasselijk recht en scheidbaarheid. Deze Licentieovereenkomst valt onder de Japanse wet, met uitzondering van de bepalingen betreffende wetsconflicten. Indien een rechtbank of bevoegd rechtsgebied om welke reden dan ook oordeelt dat een bepaling van deze Licentieovereenkomst, of een deel ervan, niet afdwingbaar is, zal die bepaling van de Licentieovereenkomst worden afgedwongen zoals maximaal is toegestaan om de intenties van de betrokken partijen te verwezenlijken en blijven de overige bepalingen van deze Licentieovereenkomst onverminderd van kracht.

9. Volledige overeenkomst. Deze Licentieovereenkomst vormt de volledige overeenkomst tussen de betrokken partijen met betrekking tot het gebruik van de Software en de bijbehorende documentatie en vervangt alle vroegere of huidige afspraken of overeenkomsten, zowel schriftelijke als mondelinge, betreffende dit onderwerp. Wijzigingen of aanpassingen van deze Licentieovereenkomst zijn slechts bindend indien deze schriftelijk gebeuren en worden ondertekend door een erkende vertegenwoordiger van SHARP.

10. Rechtspraak. De partijen stemmen ermee in dat alle rechtszaken die verband houden met deze overeenkomst uitsluitend door de districtsrechtbank van Osaka in Japan zullen worden behandeld.

